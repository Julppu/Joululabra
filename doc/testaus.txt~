 
 Testausdokumentaatio
 ==================

 Testaus suoritettiin pääosin JUnit-yksikkötesteillä sekä käyttöliittymän järjestelmällisenä läpikäymisenä valikko kerrallaan ja kokeilemalla kaikkia kortiston toimintoja. Yksikkötestit testasivat ohjelman logiikkaa ja käyttötestaus sen käyttöliittymää ja luokkien ja niiden metodien monipuolista yhdessä toimimista ja käyttöä.

 Yksikkötesteissä ei ilmennyt merkittäviä ongelmia, mutta käyttötestauksen yhteydessä havaittiin kaksi merkittävämpää bugia. Ensimmäisenä havaittiin Kortisto-luokan alustusongelma käyttöliittymän luokassa. Luokan instanssi ei alustunut oikein, vaan jäi null-arvoon eikä kortiston käyttö täten onnistunut. Ongelman syyksi paljastui alaluokkien ArrayList-listojen alustus. Ne alustettiin new ArrayList()-konstruktorilla, eli niistä puuttui listattavan luokan parametri. Oikea alustus oli new ArrayList<Luokka>();.

 Toinen bugi ilmeni tiedostonkäsittelystä vastaavan TiedostonKasittelija-luokan alustuksessa. Sen olioiden kirjoittamiseen käyttämien ObjectOutputStream- ja ObjectInputStream-luokkien konstruktoreiden välillä oli ongelma, joka johtui ObjectOutputStreamista. Ongelma saatiin ratkaistua  alustamalla ensin ObjectOutputStream, tyhjentämällä se (flush()-metodi) ja vasta sen jälkeen alustamalla ObjectInputStream.